De motu corporum σίνοα punctum fisi-um mobilium. 49

- 25. Motus autem corporis, sive ad genus primum, sive secundum referatur, dummodo punctum
Ο quiescat, distinctissime cognoscetur si ad quodvis tempus situm ternorum axium respectu spatii
absoluti assignare noverimus, Tum enim simul cujuslibet corporis particulae verum situm respectu
spatii absoluti definire poterimus, quem si ad quodvis temporis instans colligamus, ex mutatione situs
momentanea ipsum motum cujusque particulae facile concludemus; spatiolum enim a quavis particula
descriptum ad elementum temporis applicatum praebebit ejus celeritatem, et duo motus ejusdem
particulae duobus tempusculis successivis inter se collati ostendent cum celeritatis tum directionis
mutationem, quibus rebus plane omnia, quae de motu corporis universo quaeri possunt, continentur.
Hocque ergo modo perfectam motus cognitionem impetrabimus.

26. Dum autem corpus ad spatium absolutum referimus, in eo quoque tres axes assumi conve—
niet, quorum respectu situs corporis quovis momento definiri debet. Hi igitur tres axes spatii
absoluti probe sunt distinguendi a tribus illis axibus, quos corpori infixos concipimus: illi enim
revera sunt immobileS, hi vero cum corpore simul moventur, atque ex situ horum axium respectu
illorum quovis momento tam situs corporis quam ejus motus· cognoscitur. Quare dum corpus ut-
cunque movetur, ita ut punctum Ο immotum maneat, ejus motus perfecte describetur, si ad quodvis
tempus 'situm axium corpori infixorum respectu axium spatii absoluti assignare poterimus.

27. Quo igitur cujuslibet elementi corporis Z verum motum ad quodvis tempus definire queamus,
’ primum ejus situm respectu axium ternorum ipsi corpori infixorum indagare debemus, qui quidem
situs, uti vidimus, commodissime per ternas coordinatas his axibus parallelas determinatum et quamdiu
idem corporis elementum spectatur, hae ternae coordinatae nullam mutationem subeunt, utcunque
corpus moveatur. Unde si hae coordinatae per ω, γ et z designentur, eae pro quantitatibus con-
stantibus erunt habendae, quamdiu scilicet idem corporis elementum spectatur, vpropterea quod ejus
’ situs respectu horum axium, qui corpori infixi simulque cum eo mobiles statuuntur, nulli mutationi
est obnoxius.

28. Deinde vero ejusdem elementi situm quoque respectu ternorum axium absolutorum explorari
j' oportet, quod pariter per alias ternas coordinatas his axibus parallelas commodissime praestabitur.
Ῐ Jam vero hae coordinatae etiam pro eodem corporis elemento labente tempore pro variabilibus sunt
ἶ habendae, atque ex hac ipsa variatione ejus verus motus aptissime dijudicatur, siquidem ejus situs
ἶ respectu horum axium continuo immutatur. ,Quodsi ergo hae coordinatae per litteras X, Y, Z de-

signentur, hae successu temporis mutationem perpeti censendae sunt, dum praecedentes ω, y, z pro

Ἴ constantibus haberi debent.

 

29. Quoniam ergo cujusque elementi motus ex coordinatis ⁴mobilibus X, Y, Z peti debet, in id
Ῑ imprimis est incumbendum, ut has coordinatas ex coordinatis fixis ω, γ, z derivemuS, quem in finem
¹ ad quodvis tempus situm axium corporis, respectu axium spatii absoluti, explorari convenit. Princi-

’ palis igitur quaestio tum huc redibit, ut cognito situ axium corporis respectu axium spatii absoluti,

¹ pro quocunque corporis elemento ternae coordinatae mobiles seu variabiles X, Y, Z ex coordinatis

-immobilibus et fixis ω, γ, z definiantur: quod igitur quemadmodum commodissime fieri possit, dili-
gentius dispiciamus. Haec autem disquisitio tam ad motus secundi generis quam primi generis aeque

patebit, quia unum saltem corporis punctum Ο tanquam fixum assumimus.
1.. Euleri Op· posthuma T. 11. 7

