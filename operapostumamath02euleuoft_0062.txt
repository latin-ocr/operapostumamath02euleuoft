46 L. E U L E Rl OPERA POSTHUMA. Machanica.

liorem, cum ipsa cuspis, cui corpus impingit, agitationi subjecta assumatur: quae theoria cum non-
dum satis sit exposita, aeque est difficile istud phaenomenum explicare, atque conditiones necessa-⁵
rias assignare, sub quibus id sit successurum: ex quo intelligi potest, quanta adjumenta, in praxi

mechanica universa, ex accurata hujusmodi motuum pertractatione, merito expectari queant.

13. Cum autem motus secundi generis in se* complectatur motus primi generis, evidens est illud
commode applicari non posse, nisi prius hoc diligenter fuerit exploratum. ln quo etiamsi nulla am-
plius insit difficultaS, idque jam in variis scriptis mechanicis uberrime sit expositum, tamen quatenus
ei genus secundum innititur, ejus pertractatio de novo suscipienda atque ita instruenda videtur, ut
ab eo via ad hoc alterum praeparetur, et connexio quae inter ambo intercedit, luculentius demon-
stretur. Quam ob causam ab indagatione motuum primi generis exordiar, quos equidem ex primis
Mechanicae principiis ita sum derivaturus‚ ut pari ratione investigatio motuum secundi generis

suscipi queat.

ili. ln omni autem motu, utcunque fuerit complicatus, sive corporum rigidorum‚ sive flexibi-
lium, sive etiam fluidorum investigand0‚ cum variae methodi in usum vocari soleant, equidem longa
experientia edoctus sequentem methodum non solum commodissimams sed etiam ita comparatam
deprehendi, ut ad omnia motus genera aeque pateat, ac semper certo cum successu adhiberi possit.
Primo scilicet generatim in corpore motum quemcunque inesse concipio, qui quidem generalissime
omnes plane motus, quorum corpus est capax, in se complectatur. Secundo, pro singulis corporis
particulis vires ad hunc motum prosequendum requisitas investigo, q'uae nimirum eatenus sunt ne-
cessariae, quatenus quaelibet particula vel non uniformiter, vel non in directum fertur. Tertio, has
vires requisitas ad motum fictum prosequendum comparo cum viribuS, a quibus eorpus actu sollici-
tatur, easque his aequivalentes faci03 quod quo facilius praestari possit, alteras vires in contrarias
converto, quae proinde cum alteris in aequilibrio consistere debebunt. Cum igitur vires requisitae,
contrarie vel negative sumtae, vires actu sollicitantes destruere, seu cum iis aequilibrium constituere
debeant, theoria aequilibrii suppeditabit aequationes‚ quibus motus fictus et generaliter assumtus ad
motum realem perducitur, unde verus corporis motus definietur.

15. Quodsi corpus non libere est mobile, sed ejus motus limitatur, veluti si circa axem vel
centrum fixum movetur, vel fluidum per canales manat, tum plerumque haec ipsa motus obstacula
vim quandam sustinent, cujus determinatio per vulgares methodos saepenumero admodum fit difficilis
et lubrica. Hujus autem methodi ope, quam hic adumbravi, et haec determinatio redditur planissima.
Denotet enim R* has vires, quas fulcrum aliave corporis obstacula sustineut3 tum vero vires corpus
¹ actu sollicitantes designentur littera P, vires vero ad motum prosequendum requisitae, littera Q.
Jam quoniam fulcrum pari vi in corpus reagit, ipsum corpus inde vi =-R sollicitari censendum
est, ita ut nunc universae vires in corpus agentes sint =P—R. Motus ergo ita comparatus erit,
ut vires ad ejus ,conservationem requisitae Q his viribus P·-.- R perfecte aequivaleant, haecque adeo
aequalitas subsistat, Q = P— R, ex qua actio seu pressio corporis in fulcrum erit R ὲ Ρ - Q, seu

haec pressio aequalis erit viribus corpus actu sollicitantibuS, demtis viribus ad motus conservatio-
nem requisitis. ⁷

