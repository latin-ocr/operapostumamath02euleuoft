 

 

III.

*De motu corporum circa punctum fixum mobilium.

1. Ardua omnino est quaestio in Mechanica de motu corporum, nisi vel solo motu progressivo
ἕ ferantur, vel circa axem fixum revolvantur· haec enim duo motus genera fere sola ab auctoribus,
¹ qui theoriam Mechanicae excoluerunt, sunt pertractata. Quando autem corpus ita agitatur, ut ejus >
. motus neque ad progressionem simplicem, neque ad gyrationem circa quempiam axem fuum revocari
s possit, regulae communes, quarum ope hi motus calculo subjici solent, nullum amplius praestant
usum, talisque motus determinatio altius ex primis Mechanicae principiis repeti debet, quorum autem
ἶ applicatio, ob summam motuum, qui in diversis corporis particulis inesse potest, differentiam, maxime
f difficilis redditur. Β

’ 2. Ante Celeb. Dalembertum quidem nemo, quantumconstet, hujusmodi motus evolutionem
suscepit, isque adeo primus hoc argumentum attigisse est censendus in excellenti opere, quod de
nutatione axis terrae conscripsit, in quo subtilissimam hujus generis quaestionem tam feliciter eno-
davit, ut ab eo istius profundissimae partis Mechanicae enucleatio potissimum sit expectanda. Cum
enim terra, in aethere libere fluctuans et a viribus solis ac lunae sollicitata, non ita circa axem
suum gyretur‚ ut is sibi perpetuo parallelus maneat, verus terrae motus per eas regulaS, quae pro
simplicioribus motus speciebus sunt erutae, minime expediri potest. Unde vir acutissimus multo sub-
limiores regulas in subsidium vocare est coactus, quae ita sunt comparatae, ut earum beneficio alii
quicunque hujus generis motus, utcunque fuerint complicati, eodem successu definiri posse videantur.
.. 3, Insignes hi profectus me etiam excitaverunt, ut vires meas in eadem quaestione tentarem,
atque laboris mei specimen edidi in Comm. Academiae Regiae Berol. Tomo V. Quoniam autem in
bat investigatione corpus terrae non solum tanquam rotundum, sed etiam a figura sphaericatminime
aberrans spectari potest, bae circumstantiae in analysin ejusmodi determinationes ad calculum con-
trabendum inducunt, quae nullum locum essent habiturae, si terra figuram magis irregularem ha-
beret. Ex quo methodus illa, qua pro motu terrae sum usus, parum utilitatis afferre poterit ad
·· notum cujuscunque corporis in genere determinandum, atquej nihilominus regulae adhuc generales
, desiderabantur, quibus corporum quorumcunque motus ad calculum redigi possent, et quae non ad

eertum corporum genus essent adstrictae.
ιιι

